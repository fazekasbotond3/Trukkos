<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="tmodellstyle.css">
    <title>T-modell</title>
</head>

<body>
    <div class="content">

        <h1>Model-T</h1>
        <img id="elso" src="modelt.jpg" alt="">
        <br>
        <p>
            A Ford T-modell elnevezésű autót 1908 szeptemberétől 1927 októberéig gyártotta Henry
            Ford cége, a Ford Motor Company. Beceneve Tin Lizzy volt. Ez a modell tette lehetővé a
            középosztálybeli amerikaiak számára az utazást, és ez számít az első megfizethető autónak is, ami többek
            között a Frederick Winslow Taylor által feltalált futószalagnak volt köszönhető. Az autó páratlan sikerének
            alapja a konstrukció egyszerűsége és célszerűsége volt, amelyet az akkori viszonyok között újdonságnak
            számító anyagok és technológiai alkalmazások is segítettek. Népszerűségének okán több mint tizenötmillió
            darabot gyártottak belőle. 1914-ben a Ford több autót gyártott, mint az összes többi járműgyártó együttvéve.
            A gyártókapacitás csúcsát 1925 jelentette, amikor napi 9–10 ezer autó gördült le a gyártósorról, és ez éves
            szinten már a kétmilliót is meghaladta. A gyártott darabszám tekintetében más autótípus egészen 1972-ig nem
            tudta ezt felülmúlni, akkor elsőként a Volkswagen Bogár volt képes megelőzni.
        </p>
        <br><br><br>
        <h2>
            Története
        </h2>
        <img src="tortenete.jpg" alt="">
        <br>
        <p>
            Amikor Henry Ford megalapította vállalatát, a Ford Motor Companyt, a világ útjain még körülbelül csak 200
            000 gépkocsi közlekedett. Ekkor az autó ritka luxuscikknek számított, s ezeket egyéni kívánságra, egyedi
            alkatrészekből szerelték össze, így a javításuk nehézkes és nagyon költséges volt. 1908-tól, gyökeres
            változást hozva, a T-modell tette népszerűvé az autózást Amerikában. Az első sorozatgyártású Bádog Böskét
            1908. augusztus 12-én gyártották le, és szeptember 27-én hagyta el a detroiti Piquette gyárat. 1927.
            május 26-án Henry Ford már azt nézhette, ahogy a Highland Park-beli szerelőszalagot elhagyta a
            tizenötmilliós darabszámot elérő T-modell.
        </p>
        <br><br><br>
        <h2>Motor</h2>
        <br>
        <a title="Ford Model T engine" href="https://en.wikipedia.org/wiki/Ford_Model_T_engine"><img id="harmadik" src="engine.png" alt=""></a> 
        <br>
        <p>
            A T-modell orrában egy 2,9 literes, soros, négyhengeres motor helyezkedett el. Mind a négy henger egy közös
            öntvényben, a motorblokkban volt, mint manapság, nem pedig hengerenként egy-egy öntvényben, mint ahogy az
            akkoriban megszokott volt. Teljesítménye 20 LE (15 kW) volt, a végsebessége 64-72 km/h. A világújdonságnak
            számító, oldalszelepelt motort levehető hengerfejjel szerelték, így a motor javítása és karbantartása
            lényegesen könnyebb lett. A hivatalos források szerint a T-modell fogyasztása 11-18 liter/100 km körül
            alakult. A motor nemcsak benzinnel, hanem petróleummal és etil-alkohollal is képes volt működni,
            azonban az alkohol használata gazdaságtalan volt a benzin csökkenő ára miatt, majd a szesztilalom idejében
            lehetetlenné is vált a használata. A motor gyújtógyertyás mágnesgyújtással működött, vagyis a lendkerékre
            szerelt gyújtómágnes indukálta azt a nagyfeszültséget, ami a gyertyán a szikrát biztosította. A
            gyújtásidőpontot a kormányoszlopra szerelt kar segítségével lehetett beállítani. A kézi indítás nem mindig
            nyújtott elegendő feszültséget az autó beindításához, akkumulátort is lehetett használni, amely azonban
            egészen 1926-ig nem volt az alapfelszereltség része, annak ellenére, hogy az akkumulátor helyére utaló
            „bat” címke már az összes T-modellen megtalálható volt. 1915-ben, amikor az acetilénlámpák helyett az
            elektromos fényszórókat bevezették, az elektromos rendszert továbbfejlesztették annak érdekében, hogy
            biztosítsa a fényszórók, helyzetjelzők és a hangjelző kürt működtetését is. A legtöbb 1919 után eladott
            járműben már benne volt az elektromos önindító, amit a padlón lévő gombbal, bal lábbal lehetett működésbe
            hozni.
        </p>
        <br><br><br>
        <h2>
            Színek
        </h2>
        <img id="negyedik" src="szinek.jpg" alt="">
        <br>
        <p>
            1918-ra az amerikai autók fele T-modell volt. Ford azt írta az önéletrajzában, hogy 1909-ben a következőket
            mondta a saját vezetőségének: „Akármelyik vevő akármilyen színű autót vehet addig, amíg a választott színe a
            fekete”. Azonban a gyártás első éveiben, 1908-tól 1914-ig, a T-modell nem volt kapható feketében, csak
            szürkében, zöldben, kékben és vörösben. A zöldet a túraautók, a városi autók, a kupék és a Landauletek
            kaphatták. A szürkét csak a városi autók, a pirosat csak a túraautók. 1912-re minden járművet sötétkékre
            festettek, fekete sárhányóval. Csak 1914-ben vezették be az „akármilyen szín, amíg az fekete” irányelvet.
            Ford azért javasolta 1914-től 1926-ig a fekete szín használatát, mert ez a szín volt a legolcsóbb és a
            legellenállóbb. A jármű gyártása során a Ford több mint harmincféle feketét használt az autó különböző
            részein. Erre azért volt szükség, mert így a különböző részeken eltérő lehetett például a száradási idő.
            Az 1920-as években változást jelentett, hogy kék, sárga és szürke T-modellek kerültek forgalomba, de ez már
            nem elégítette ki a vevőket, hiszen ennél már lényegesen többre vágytak. Az új formák és a nagyobb sebesség
            iránt megmutatkozó kereslet az évtized végére ezt az autótípust kiszorította a piacról.
        </p>

    </div>

</body>

</html>